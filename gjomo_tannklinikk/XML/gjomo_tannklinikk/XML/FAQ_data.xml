<?xml version="1.0" encoding="UTF-8"?>
<root>
	<FAQs>
		<question>Hvor mange tenner har et menneske?</question>
		<answer>Et voksent menneske har til sammen 32 tenner. Fire av disse er visdomstenner, og de er det ikke alle som får.
		</answer>
	</FAQs>
	
	<FAQs>
		<question>Når kommer melketennene?</question>
		<answer>De første melketennene kommer vanligvis når barnet er 6 til 8 måneder gammelt. Normalt sett har alle melketennene kommet fram når barnet er mellom 2,5 til 3 år. Da skal barnet ha fått 20 melketenner. I hver kjeve er det fire fortenner, 2 hjørnetenner og fire jeksler. Fortennene i underkjeven bryter vanligvis fram først.
		</answer>
	</FAQs>
	
	<FAQs>
		<question>Hva er visdomstenner?</question>
		<answer>Visdomstennene er de siste blivende jekslene som bryter frem. De kommer helt bakerst i munnen i 16-20 års alderen eller senere. De aller fleste får visdomstennene. Noen har plass til dem, andre må i midlertid fjerne dem for å unngå komplikasjoner.
		</answer>
	</FAQs>
	
	<FAQs>
		<question>Hva er plakk, karies og tannstein?</question>
		<answer>Plakk er et gulhvitt nesten usynlig bakteriebelegg på tennene, som kommer av dårlig munnhygiene. Dersom belegget ikke pusses bort, men blir liggende, kan det løse opp tannemaljen. Det kan føre til karies som er en sykdom som gir hull i tennene.
		Tannstein er gamle, forkalkede bakterier som sitter fast på tennene. Bakteriene blander seg etter hvert med kalksalt som er i spytt. Blandingen hardner og tannstein oppstår. På tannsteinen har det lett for å feste seg nye bakterier, som igjen kan gi tannkjøttbetennelse og vond lukt. Tannstein kan ikke børstes bort, men må fjernes hos tannpleieren.
		</answer>
	</FAQs>
	
	<FAQs>
		<question>Hvordan blir det hull i tennene?</question>
		<answer>Hull i tennene forårsakes av tannsykdommen karies. Karies oppstår når tannsubstansen brytes ned av plakk og bakterier som danner syre. Dersom bakteriene får ligge i fred og slippe ut syre, løses emaljen opp og det dannes såkalt “begynnende hull”. Dersom plakket ikke fjernes vil hullet bli stadig dypere og trenge inn til tannbenet under emaljen. Tannbenet brytes ned lettere enn emaljen, og hullet kan raskt bli dypt.		</answer>
	</FAQs>
	
	<FAQs>
		<question>Hvordan oppstår dårlig ånde?</question>
		<answer>Dårlig ånde er vond smak og lukt fra munnen. Det oppleves som ubehagelig både for personen som har det og menneskene rundt. Dårlig ånde kommer vanligvis fra belegg bakerst på tungen og dårlig renhold mellom tennene. Andre årsaker kan være dårlig tannstell som skaper hull i tennene, og oppsamling av matrester. Munntørrhet, betente mandler og tannkjøtt forårsaker også dårlig ånde. I tillegg er mat en påvirkende faktor.
		</answer>
	</FAQs>
</root>